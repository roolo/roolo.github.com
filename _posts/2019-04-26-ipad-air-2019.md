---
layout: post
title:  iPad Air 2019
categories:   [hardware,tablet,tool,Apple]
excerpt: |-
  Po několika týdnech porovnávání iPadů a MacBooků jsem si konečně pořídil iPad a tenhle post je o tom na co jsem přišel při jeho používání.

---

## Co jsem zvažoval

* iPad Pro (protože 13 palců pod kilo, klávesnice a USB-C)
* JustMacBook (má pod kilo, USB-C, desktopový operační systém)
* MacBook Pro 13 (stále ještě celkem lehký, 2x Thunderbolt (na např přelití dat z karty na USB disk), k JustMacBooku se přidá 5k KČ a rázem jsem vykonově někde úplně jinde)
* MS Surface Go (lehký, dá se používat jak jako tablet, tak jako notebook, desktopový operační systém, Linux Subsystém)

## Co jsem chtěl

* sekundární zařízení
* něco lehkého co budu moci mít pořad s sebou bez nějaké větší zátěže
* mělo by se na tom dobře psát
* mělo by to dobře pokrývat moje potřeby (koukání na filmy, hledání informací, komunikace)
* mělo by se to dobře začlenit do toho co už mám 

## Co se mi líbí na iPadu Air 2019

* lehký (udržím ho delší dobu v jedné ruce)
* cenově vychází na polovinu toho co MacBook
* obrazovka je velká tak akorát na přenášení a zároveň na zobrazení obsahu
* můžu si dokoupit klávesnici pokud bych hodně psal
* pohyb v textu při psaní, přes dva prsty na klávesnici, je čuprparádní
* netopí mi do klína

### Čtení

Teď jsem na iMacu psal dotaz v Rails a začínal se mi nějak komplikovat. V Safari jsem si našel pár článků o Arelu, naházel sem si je do Reading listu. Vzal jsem iPad a šel si nahřát do kuchyně. Během návštěvy kuchyně jsem si dva články přečetl a hned jsem o něco chytřejší. Celou dobu jsem iPad držel v jedné ruce. Nutno podotknout, že chodím pravidelně lézt na boulder cesty až V4. Také jsem teď po zranění na longboardu, při kterém jsem si asi natáhl bicáček (natáhnout ruku teď chce trochu přemlouvání) a lehce zkroutil zápěstí.

### Psaní poznámek

Napadlo mě psát si pro a proti k novému iPadu, tak jsem vzal iPad, rozvalil se do křesla a začal psát tenhle post. iPad mám na klíně (iPad se mi nesnaží udělat vejce natvrdo). Píšu na virtuální klávesnici na obrazovce. Píšu v markdownu v aplikaci Byword. Až budu mít hotovo, tak post lehce poupravím na počítači a pushnu ho na Github. To by možná šlo i přes aplikaci Working copy.

Závěrem jsem psal s hardwarovou klávesnicí, určenou přímo pro tento iPad. Psaní je asi trochu lepší, ale iPad je s ní asi moc na výšku, pohodlnější by asi bylo, kdyby byl víc položený dozadu. S externí klávesnicí mužů vybírat šipkami a kopírovat přes CMD+C / CMD+V. Mužů se také pohybovat v textu přes CMD/OPTION+šipky. S klávesnicí už iPad není tak sexi na držení a už vůbec ne v jedné ruce.

## Co se mi na iPadu Air 2019 nelíbí

Měl jsem už pár iPadů předtím a u žádného jsem tak silně neslyšel, že zvuk vychází jenom od Home buttonu. iPad Air 2019 má reproduktory pouze tam, iPad Pro má reproduktor v každém rohu. Asi Apple chtěl ten rozdíl dát nějak hlasitě najevo (No pun intended ;) ). 

Když ležím v posteli, tak je iPad Air celkem dost ztuha použitelný zařízení, oproti třeba telefonu. Funguje když rozložím klávesnici, položím ho na bok a koukám na video.

## Závěrem

iPad Air 2019 je super zařízení na konzumaci obsahu a vytváření specifického obsahu jako psaní knih / blogpostů, malba, vytváření myšlenkových map, seznamů atp. Také je super, když chce člověk zůstat v kontaktu (na iPad je aplikace snad pro každou známější sociální síť), nebo když potřebuje na Živě napsat nějaký PC master race komentář ;)

Rozhodně bych si namaloval, že půjde na iPadu samotném nějak pohodlně vyvíjet. Dokážu si představit Mac / RPi přes VNC / SSH, nebo pushnout přes Working copy na Gitlab a nechat ho pustit testy. iPad samotný není (aspoň pro mne) nástroj vhodný pro samotný vývoj. Také jsem už asi moc zhýčkaný FCPX na to abych stříhal na iPadu video, ale jde to.

Zatím mi iPad skvěle plní potřebu lehkého, sekundárního zařízení, na kterém něco udělám. 